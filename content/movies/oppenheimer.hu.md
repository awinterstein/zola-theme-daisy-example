+++
title = "Oppenheimer"
date = "2023-07-11"
description = "Az Oppenheimer 2023-ban bemutatott amerikai életrajzi filmthriller, amelyet Christopher Nolan írt és rendezett az American Prometheus című könyv alapján."

[taxonomies]
movies-directors = ["Christopher Nolan"]
+++

Az **Oppenheimer** 2023-ban bemutatott amerikai életrajzi filmthriller, amelyet [Christopher Nolan](/hu/movies-directors/christopher-nolan) írt és rendezett az American Prometheus című könyv alapján. A címszereplőt Cillian Murphy alakítja, további fontosabb szerepekben Emily Blunt, Matt Damon, Robert Downey Jr. és Florence Pugh látható.

A filmet a National Board of Review és az Amerikai Filmintézet 2023 legjobb tíz filmje közé sorolta. Az Oppenheimer 2024-ben öt Golden Globe-díjat (köztük a legjobb filmdráma), hét BAFTA-díjat (köztük a legjobb filmnek járó díjat), valamint hét Oscar-díjat köztük a legjobb film, a legjobb rendező valamint a legjobb férfi főszereplő- és mellékszereplő díját.

2020 decemberében a Warner Bros. Pictures bejelentette, hogy a koronavírus-világjárvány filmiparra gyakorolt hatása miatt a 2021-es filmjeit egyidejűleg tervezi a mozikban és az HBO Maxon vetíteni. Christopher Nolan, aki az Álmatlanság című filmjétől kezdve minden egyes filmjénél együttműködött a stúdióval, hitetlenkedésének adott hangot a döntés miatt. 2021 januárjában a médiajelentések megemlítették annak lehetőségét, hogy Nolan következő filmje lehet az első, amelyet nem a Warner Bros. finanszíroz és nem a Warner Bros. forgalmaz. Nolan korábban támogatta a stúdió döntését, hogy a Wonder Woman 1984 egyidejűleg kerüljön bemutatásra, és kijelentette, hogy szerinte ezt a helyzetet megfelelően kezelték, de azt mondta, hogy kizárták őt a Tenet című filmje elhalasztott bemutatásával kapcsolatos megbeszélésekből.

2021 szeptemberében a Deadline Hollywood arról számolt be, hogy Nolan írna és rendezne egy második világháború idején játszódó életrajzi filmet Robert Oppenheimerről, az atombomba egyik megalkotójáról, amelynek főszerepéről Cillian Murphy-vel folynak a tárgyalások. Nolan több stúdiót is megkeresett a projektért, köztük a Sony Pictures-t, a Universal Pictures-t, a Paramount Pictures-t és az Apple Studios-t a Warner Bros-szal való feszült viszonya miatt. Szeptember 14-én megerősítették, hogy a Universal fogja finanszírozni és forgalmazni a filmet, a gyártás pedig 2022 első negyedévében kezdődik.

*A szöveg az [Oppenheimer](https://hu.wikipedia.org/wiki/Oppenheimer_(film)) című szócikk felhasználásával készült, így annak forrása a Wikipédia, a szabad enciklopédia, és amely így a [Creative Commons CC-BY-SA 4.0](https://creativecommons.org/licenses/by-sa/4.0/deed.hu) licenc alapján került felhasználásra. A szócikk [szerzőinek listája](https://hu.wikipedia.org/w/index.php?title=Oppenheimer_(film)&action=history) a Wikipédia ide vonatkozó oldalán érhető el.*
