+++
title= "Csillagok között"
date = "2014-11-07"
description = "A Csillagok között (eredeti cím: Interstellar) 2014-ben bemutatott sci-fi film, amely felvonultatja a 21. századi elméleti fizika elképzeléseit a világűrről, a téridőről, valamint felvázolja a zsákutcába jutott emberiség lehetséges jövőjét."

[taxonomies]
movies-directors = ["Christopher Nolan"]
+++

A **Csillagok között** (eredeti cím: Interstellar) 2014-ben bemutatott sci-fi film, amely felvonultatja a 21. századi elméleti fizika elképzeléseit a világűrről, a téridőről, valamint felvázolja a zsákutcába jutott emberiség lehetséges jövőjét. A filmet anamorfikus 35 mm-es és IMAX 70 mm-es filmre fényképezték, zenéjét Hans Zimmer készítette, rendezője [Christopher Nolan](/hu/movies-directors/christopher-nolan). A film készítéséhez nagy segítséget jelentett Kip Thorne elméleti fizikus, aki tanácsokkal látta el a rendezőt és a stábot.

2006-ban Steven Spielberg és a Paramount Pictures bejelentett egy filmtervet, amely Obst és Thorne nyolcoldalas munkáján alapult. Ám Spielberg végül más munkákra koncentrált és a rendezést Nolan vette át testvére, Jonathan unszolására, így ő 2012-ben lett a projekt részese. A forgatókönyvet Jonathan négy évig írta.

Nolan saját bevallása szerint is a filmre hatást gyakoroltak a 20. század nagy sci-fi alkotásai, így a Metropolis (1927), a 2001: Űrodüsszeia (1968) és a Szárnyas fejvadász (1982). Különösen Stanley Kubrick alkotása tett nagy hatást a munkára, több jelenet a rendezőlegenda előtt tiszteleg: űrben zenére keringő űrhajó, a monolitra hasonlító robotok.

*A szöveg a [Csillagok között](https://hu.wikipedia.org/wiki/Csillagok_között) című szócikk felhasználásával készült, így annak forrása a Wikipédia, a szabad enciklopédia, és amely így a [Creative Commons CC-BY-SA 4.0](https://creativecommons.org/licenses/by-sa/4.0/deed.hu) licenc alapján került felhasználásra. A szócikk [szerzőinek listája](https://hu.wikipedia.org/w/index.php?title=Csillagok_között&action=history) a Wikipédia ide vonatkozó oldalán érhető el.*
